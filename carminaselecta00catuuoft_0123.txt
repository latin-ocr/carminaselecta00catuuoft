69

mv, 80-99.

Cecropiam solitam esse dapem dare Minotauro.
Qis angusta malis cum moenia vexarentur,

Ipse suum Theseus pro caris corpus Athenis
Proicere optavit potius quam talia Cretam
Funera Cecropiae nec funera portarentur,

Atque ita nave levi nitens ac lenibus auris
Magnanimum ad Minoa venit sedesque superbas.
Hunc simul ac cupido conspexit lumine virgo
Regia, quam suavis expirans castus odores
Lectulus in molli conplexu matris alebat,

Qales Eurotae progignunt flumina myrtus
Aurave distinctos educit verna colores,

Non prius ex illo flagrantia declinavit

Lumina, quam cuncto concepit corpore flammam
Funditus atque imis exarsit tota medullis.

Heu misere exagitans inmiti corde furores

Sancte puer, curis hominum qui gaudia misces,
Qaeque regis Golgos quaeque Idalium frondosum,
Qalibus incensam iactastis mente puellam

Fluctibus, in flavo saepe hospite suspirantem!

