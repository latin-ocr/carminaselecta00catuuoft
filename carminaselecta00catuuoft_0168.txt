100

vaur, 139-160.

Coniugis in culpa flagrantem contudit iram,
Noscens omnivoli plurima furta Iovis.

Atqui nec divis homines conponier aequum est,
(Ingratum tremuli tolle parentis opus),

Nec tamen illa mihi dextra deducta paterna
F ragrantem Assyrio venit odore domurn,

Sed furtiva dedit mira munuscula nocte,
Ipsius ex ipso dempta viri gremio.

Qare illud satis est, si nobis is datur unis,
Qem lapide illa diem candidiore notat.

Hoc tibi quod potui confectum carmine munus
Pro multis, Alli, redditur officiis,

Ne vestrum scabra tangat rubigine nomen
Haec atque illa dies atque alia atque alia.

Huc addent divi quam plurima, quae Themis olim
Antiquis solita est munera ferre piis:

Sitis felices et tu simul et tua vita
Et domus ipsa in qua lusimus et domina,

Et qui principio nobis quae tradidit aufert,
A quo sunt primo mi omnia nata bona,

Et longe ante omnes mihi quae me carior ipso est,
Lux mea, qua viva vivere dulce mihi est.

