61

Lxm, 20-3 8.

Phrygiam ad domurn Cybebes, Phrygia ad nemora
deae,

Vbi cymbalum sonat vox, ubi tympana reboant,

Tibicen ubi canit Phryx curvo grave calamo,

Vbi capita Maenades vi iaciunt ederigerae,

Vbi sacra sancta acutis ululatibus agitant,

Vbi suevit illa divae volitare vaga cohors:

Qo nos decet citatis celerare tripudiis.’

Simul haec comitibus Attis cecinit notha mulier,

Thiasus repente linguis trepidantibus ululat,

Leve tympanum remugit, cava cymbala recrepant,

Viridem citus adit Idam properante pede chorus.

Furibunda simul anhelans vaga vadit, animam agens,

Comitata tympano Attis per opaca nemora dux,

Veluti iuvenca vitans onus indomita iugi:

Rapidae ducem secuntur Gallae properipedem.

Itaque ut domum Cybebes tetigere lassulae‚

Nimio e labore somnum capiunt sine Cerere.

Piger his labante langore oculos sopor operit:

Abit in quiete molli rabidus furor animi.

