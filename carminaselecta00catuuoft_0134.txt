78

Lx1v, 260â€”279.

Pars obscura cavis celebrabant orgia cistis,

Orgia, quae frustra cupiunt audire profani,

Plangcbant aliae proceris tympana palmis

Aut tereti tenues tinnitus aere ciebant,

Multis raucisonos efflabant cornua bombos

Barbaraque horribili stridebat tibia cantu.
Talibus amplifice vestis decorata figuris

Pulvinar conplexa suo velabat amictu.

Qae postquam cupide spectando Thessala pubes

Expleta est, sanctis coepit decedere divis.

Hic, qualis flatu placidum mare matutino

Horrificans Zephyrus proclivis incitat undas

Aurora exoriente vagi sub limina solis,

Qae tarde primum clementi flamine pulsae

Procedunt leviterque sonant plangore cachinni,

Post vento crescente magis magis increbescunt

Purpureaque procul nantes ab luce refulgent,

Sic ibi vestibulo linquentes regia tecta

Ad se quisque vago passim pede discedebant.

Qorum post abitum princeps e vertice Peli

