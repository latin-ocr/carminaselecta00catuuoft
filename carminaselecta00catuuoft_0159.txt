95
vam, 39-58.

QOd tibi non utriusque petenti copia posta est:
Vltro ego deferrem, copia siqua foret.
Non possum reticere, deae, qua me Allius in re
Iuverit aut quantis iuverit officiis,
Ne fugiens saeclis obliviscentibus aetas
Illius hoc caeca nocte tegat studium3
Sed dicam vobis, vos porro dicite multis
Milibus et facite haec charta loquatur anus,
Vt fama ille bona Cumaeos vivat in annos,
Notescatque magis mortuus atque magis,
Nec tenuem texens sublimis aranea telam
In deserto Alli nomine opus faciat.
Nam, mihi quam dederit duplex Amathusia curam,
Scitis, et in quo me corruerit genere,
Cum tanturn arderem quantum Trinacria rupes
Lymphaque in Oetaeis Malia Thermopylis,
Maesta neque assiduo tabescere lumina fletu
Cessarent tristique imbre madere genae.
Qalis in aerii perlucens vertice montis
Rivus muscoso prosilit e lapide,

