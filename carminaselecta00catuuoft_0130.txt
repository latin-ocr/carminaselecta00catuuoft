76

Lx1v‚ 220-z 3 9.

Eripit invito mihi te, cui languida nondum
Lumina sunt gnati cara saturata figura:

Non ego te gaudens laetanti pectore mittam,
Nec te ferre sinam fortunae signa secundae,

Sed primum multas expromam mente querelas,
Canitiem terra atque infuso pulvere foedans,
Inde infecta vago suspendam lintea malo,
Nostros ut luctus nostraeque incendia mentis
Carbasus obscurata dicet ferrugine Hibera.

Qod tibi si sancti concesserit incola Itoni,

Qae nostrum genus ac sedes defendere Erechthei
Annuit, ut tauri respergas sanguine dextram,
Tum vero facito ut memori tibi condita corde
Haec vigeant mandata, nec ulla oblitteret aetas,
Vt simul ac nostros invisent lumina colles,
Funestam antennae deponant undique vestem,
Candidaque intorti sustollant vela rudentes,
Qam primum cernens ut laeta gaudia mente
Agnoscam, cum te reducem aetas prospera sistet.’
Haec mandata prius constanti mente tenentem

