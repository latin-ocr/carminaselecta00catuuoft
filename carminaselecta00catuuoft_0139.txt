ων, ΗΜ

Namque velut densas praecerpens messor aristas
Sole sub ardenti flaventia demetit arva,
Troiugenum infesto prosternet corpora ferro.

Currite ducentes subtegmina, currite, fusi.

Testis erit magnis virtutibus unda Scamandri,

Qae passim rapido diffunditur Hellesponto,

Cuius iter caesis angustans corporum acervis
Alta tepefaciet permixta flumina caede.

Currite ducentes subtegmina, currite, fusi.

Denique testis erit morti quoque reddita praeda,
Cum terrae excelso coacervatum aggere bustum
Excipiet niveos percussae virginis artus.

Currite ducentes subtegmina, currite, fusi.

Nam simul ac fessis dederit fors copiam Achivis
Vrbis Dardaniae Neptunia solvere vincla,
Alta Polyxenia madefient caede sepulcra,

Qae, velut ancipiti succumbens victima ferm,

''O-

 

