93

LXVIII

QVOD mihi fortuna casuque oppressus acerbo
Conscriptum hoc lacrimis mittis epistolium,

Naufragum ut eiectum spumantibus aequoris undis
Sublevem et a mortis limine restituam,

Qem neque sancta Venus molli requiescere somno
Desertum in lecto caelibe perpetitur,

Nec veterum dulci scriptorum carmine Musae
Oblectant, cum mens anxia pervigilat,

Id gratum est mihi, me quoniam tibi dicis amicum,
Muneraque et Musarum hinc petis et Veneris:

Sed tibi ne mea sint ignota incommoda, Mani,
Neu me odisse putes hospitis officium,

Accipe, quis merser fortunae fluctibus ipse,
Ne amplius a misero dona beata petas.

Tempore quo primum vestis mihi tradita pura est,
Iucundum cum aetas florida ver ageret,

Multa satis lusi: non est dea nescia nostri,
Qae dulcem curis miscet amaritiem:

