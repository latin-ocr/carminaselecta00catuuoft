9C>

van 39Î‡58.

Invita, 0 regina, tuo de vertice cessi,
Invita: adiuro teque tuumque caput,

Digna ferat quod siquis inaniter adiurarit:
Sed qui se ferro postulet esse parem?

Ille quoque eversus mons est, quem maximum in oris
Progenies Thiae clara supervehitur,

Cum Medi peperere novum mare, cumque iuventus
Per medium classi barbara navit Athon.

Qid facient crines, cum ferro talia cedant?
Iuppiter, ut Chalybon omne genus pereat,

Et qui principio sub terra quaerere venas
Institit ac ferri stringere duritiem!

Abiunctae paulo ante comae mea fata sorores
Lugebant, curn se Memnonis Aethiopis

Vnigena inpellens nutantibus aera pennis
Obtulit Arsinoes Locridos ales ecus,

Isque per aetherias me tollens avolat umbras
Et Veneris casto collocat in gremio.

Ipsa suum Zephyritis eo famulum legarat,
Graia Canopiis incola litoribus.

