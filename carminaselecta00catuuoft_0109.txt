63
Lx111, 59-77.

Patria, bonis, amicis, genitoribus abero?

Abero foro, palaestra, stadio et guminasiis?

Miser a miser, querendum est etiam atque etiam,
anime.

Qod enirn genus figurae est, ego non quod obierim?

Ego mulier, ego adulescens, ego ephebus, ego puer,

Ego gymnasi fui flos, ego eram decus olei:

Mihi ianuae frequentes, mihi limina tepida,

Mihi floridis corollis redimita domus erat,

Linquendum ubi esset orto mihi sole cubiculum.

Ego nunc deum ministra et Cybeles famula ferar?

Ego Maenas, ego mei pars, ego vir sterilis ero?

Ego viridis algida Idae nive amicta loca colam?

Ego vitam agam sub altis Phrygiae columinibus,

Vbi cerva silvicultrix, ubi aper nemorivagus?

Iam iam dolet quod egi, iam iamque paenitet.â€™

Roseis ut huic labellis sonitus citus abiit,

Geminas matris ad aures nova nuntia referens,

Ibi iuncta iuga resolvens Cybele leonibus

Laevumque pecoris hostem stimulans ita loquitur:

