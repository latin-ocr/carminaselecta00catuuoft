ยน9

Hoc quid putemus esse? qui modo scurra

Aut siquid hac re tersius videbatur,

Idem infaceto est infacetior rure,

Simul poemata attigit, neque idem umquam

Aeque est beatus ac poema cum scribit:

Tam gaudet in se tamque se ipse miratur.
Nimirum idem omnes fallimur, neque est quisquam,
Qem non in aliqua re videre Suffenum

Possis. Suus cuique attributus est error:

Sed non videmus, manticae quod in tergo est.

