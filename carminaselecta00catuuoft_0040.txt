16

XVII

O COLON1A‚ quae cupis ponte ludere longo,
Et salire paratum habes, sed vereris inepta
Crura ponticuli axulis stantis in redivivis,

Ne supinus eat cavaque in palude recumbat;
Sic tibi bonus ex tua pons libidine fiat,

In quo vel Salisubsilis sacra suscipiantur:
Munus hoc mihi maximi da, Colonia, risus.
Qendam municipem meum de tuo volo ponte
Ire praecipitem in lutum per caputque pedesque,
Verum totius ut lacus putidaeque paludis
Lividissima maximeque est profunda vorago.
Insulsissimus est homo, nec sapit pueri instar
Bimuli tremula patris dormientis in ulna.

