68

mov, 60-7 9.

Inrita ventosae linquens promissa procellae.
Qem procul ex alga maestis Minois ocellis,
Saxea ut effigies bacchantis, prospicit, eheu,
Prospicit et magnis curarum fluctuat undis,
Non flavo retinens subtilem vertice mitram,
Non contecta levi laniatum pectus amictu,
Non tereti strophio lactentis vincta papillas,
Omnia quae toto delapsa e corpore passim
Ipsius ante pedes fluctus salis adludebant.

Sed neque tum mitrae neque turn fluitantis amictus
Illa vicem curans toto ex te pectore, Theseu,
Toto animo, tota pendebat perdita mente.

A misera, adsiduis quarn luctibus externavit
Spinosas Erycina serens in pectore curas

Illa tempestate, ferox quo ex tempore Theseus
Egressus curvis e litoribus Piraei

Attigit iniusti regis Gortynia tecta.

Nam perhibent olim crudeli peste coactam
Androgeoneae poenas exsolvere caedis

Electos iuvenes simul et decus innuptarum

