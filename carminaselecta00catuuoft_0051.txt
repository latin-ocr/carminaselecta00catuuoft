25

XXXV

ΡοΕτΑΕ tenero, meo sodali

Velim Caecilio, papyre, dicas,
Veronam veniat, Novi relinquens
Comi moenia Lariumque litus:
Nam quasdam volo cogitationes
Amici accipiat sui meique.

Qare, si sapiet, viam vorabit,
Qamvis candida miliens puella
Euntem revocet manusque collo
Ambas iniciens roget morari,
Qae nunc, si mihi vera nuntiantur,
Illum deperit inpotente amore:
Nam quo tempore legit incohatam
Dindymi dominam, ex eo misellae
Ignes interiorem edunt medullam.
Ignosco tibi, Sapphica puella
Musa doctior: est enim venuste
Magna Caecilio incohata mater.

