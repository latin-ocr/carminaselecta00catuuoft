86

LXV

Etsi me assiduo defectum cura dolore
Sevocat a doctis, Hortale‚ virginibus,

Nec potis est dulcis Musarum expromere fetus
Mens animi, tantis fluctuat ipsa malis:

(Namque mei nuper Lethaeo gurgite fratris
Pallidulum manans alluit unda pedem,

Troia Rhoeteo quem subter litore tellus
Ereptum nostris obterit ex oculis:

Alloquar‚ audiero numquam te voce loquentem,
Numquam ego te, vita frater amabilior,

Aspiciam posthac: at certe semper amabo,
Semper maesta tua carmina morte canam,

