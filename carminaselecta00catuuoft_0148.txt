88

LXVI

OMNIA qui magni dispexit lumina mundi,
Qi stellarum ortus comperit atque obitus,

Flammeus ut rapidi solis nitor obscuretur,
Vt cedant certis sidera temporibus,

Vt Triviam furtim sub Latmia saxa relegans
Dulcis amor gyro devocet aerio,

Idem me ille Conon caelesti in lumine vidit
E Bereniceo vertice caesariem

Fulgentem clare, quam cunctis illa deorum
Levia protendens brachia pollicita est,

Qa rex tempestate novo auctus hymenaeo
Vastatum finis iverat Assyrios,

Dulcia nocturnae portans vestigia rixae,
Qam de virgineis gesserat exuviis.

Estne novis nuptis odio Venus? an quod amantum
Frustrantur falsis gaudia lacrimulis,

Vbertim thalami quas intra limina fundunt?

Non, ita me divi, vera gemunt, iuerint.

