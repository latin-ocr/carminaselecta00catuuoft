9 1
ικνι, ς 9-7 8.

Hic Veneri vario ne solum in lumine caeli
Ex Ariadneis aurea temporibus

Fixa corona feret, sed nos quoque fulgeremus
Devotae flavi verticis exuviae,

Vvidulam a fletu cedentem ad templa deum me
Sidus in antiquis diva novum posuit:

Virginis et saevi contingens namque Leonis
Lumina, Callisto iuncta Lycaoniae,

Vertor in occasum, tardum dux ante Booten,
Qi vix sero alto mergitur Oceano.

Sed quamquam me nocte premunt vestigia divom,
Lux autem canae Tethyi restituit,

(Pace tua fari hoc liceat, Rhamnusia virgo,
Namque ego non ullo vera timore tegam,

Nec si me infestis discerpent sidera dictis,
Condita quin veri pectoris evoluam)

Non his tam laetor rebus, quam me afore semper,
Afore me a dominae vertice discrucior,

Qicum eg0, dum virgo quondam fuit omnibus expers,

Vnguentorum una milia multa bibi.

