3
III

LVGETE, o Veneres Cupidinesque,

Et quantum est hominum venustiorum.
Passer mortuus est meae puellae,
Passer, deliciae meae puellae,

Qem plus illa oculis suis amabat:
Nam mellitus erat suamque norat
Ipsam tam bene quam puella matrem,
Nec sese a gremio illius movebat,

Sed circumsiliens modo huc modo illuc
Ad solam dominam usque pipiabat.
Qi nunc it per iter tenebricosum
Illuc, unde negant redire quemquam.
At vobis male sit, malae tenebrae
Orci, quae omnia bella devoratis:
Tam bellum mihi passerem abstulistis.
Vae factum male! vae miselle passer !
Tua nunc opera meae puellae

F lendo turgiduli rubent ocelli.

